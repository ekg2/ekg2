// mały opis dostępnych zmiennych
// (c) copyright 2001-2003 wojtek kaniewski <wojtekka@irc.pl>
//		      2004 adam mikuta <adammikuta@poczta.onet.pl>

auto_save
	typ: liczba
	domyślna wartość: 0
	
	Określa co ile sekund automatycznie zapisać ustawienia.
	Jeśli 0, nie zapisuje automatycznie.

auto_user_add
	typ: bool
	domyślna wartość: 0
	
	Określa czy osoby których nie mamy w kontaktach a dostajemy 
	informację o ich stanie mają być dodawane automatycznie do listy
	kontaktów.
	Taka sytuacja występuje jeśli w kontaktach ma nas ktoś kto ma
	włączony tryb tylko dla przyjaciół a my go w swoich kontaktach
	nie mamy.

away_reason
	typ: tekst
	domyślna wartość: brak
	
	Domyślny opis stanu zajętego, ustawiany przy zmianie bez podania 
	parametru.

back_reason
	typ: tekst
	domyślna wartość: brak
	
	Domyślny opis stanu dostępnego, ustawiany przy zmianie bez podania 
	parametru.

beep
	typ: bool
	domyślna wartość: 1
	
	Określa, czy klient ma beepać w różnych sytuacjach. Wyłączenie tej
	opcji spowoduje, że w przypadku żadnych zdarzeń związanych z GG nie
	będzie podnosić alarmu. Niestety nie obejmuje to zdarzeń związanych
	z wprowadzanym tekstem i przy tab-completion może się to przytrafić.

beep_chat
	typ: bool
	domyślna wartość: 1
	
	Czy beepać przy rozmowach. Wyłączenie ,,beep'' wyłącza również tę
	opcję.

beep_msg
	typ: bool
	domyślna wartość: 1
	
	Czy beepać przy nadchodzących wiadomościach. Wyłączenie ,,beep''
	wyłącza również tę opcję.

beep_notify
	typ: bool
	domyślna wartość: 1
	
	Czy beepać przy zmianie stanu któregoś ze znajomych. Wyłączenie
	,,beep'' wyłącza również tę opcję.

completion_char
	typ: tekst
	domyślna wartość: ":"
	
	Znaki dodawane po dopełnienu nicka użytkownika.

completion_notify
	typ: liczba
	domyślna wartość: 1
	
	Określa, czy po pojawieniu się któregoś ze znajomych jego nick
	ma być dopisywany do listy dopełniania klawiszem Tab. Jeśli jest
	równa 2, jest również usuwany po przejściu w stan niedostępny.
	Dodanie wartości 4 spowoduje, że dopisywani będą także ci, którzy
	pojawią się na liście ze stanem ,,zajęty''. Wszystkie dostępne
	wartości to: 0, 1, 2, 5, 6.

console_charset
	typ: tekst
	domyślna wartość: brak
	
	Określa kodowanie używane przez terminal.

dcc_dir
	typ: tekst
	domyślna wartość: brak
	
	Określa katalog, do którego będą zapisywane pobierane pliki.

debug
	typ: bool
	domyślna wartość: 1
	
	Określa, czy mają być wypisywane informacje do okna debug.

default_status_window
	typ: bool
	domyślna wartość: 0
	
	Określa czy wyniki poleceń mają trafiać domyślnie do okna statusu. 
	Jeżeli 0 to wyniki poleceń trafiają do aktualnego okienka, jeżeli 1
	to wszystkie komunikaty trafiają do okna statusu .

display_ack
	typ: liczba
	domyślna wartość: 12
	
	Określa, czy i które powiadomienia o (nie)dostarczeniu wiadomości
	mają być wyświetlane. Stanowi sumę wartości:
	
		1 - wiadomość dotarła do adresata
	
		2 - wiadomość została umieszczona w kolejce doręczania
	
		4 - wiadomość została odrzucona przez serwer/adresata
	
		8 - wiadomość tymczasowo nie może być przyjęta
	
		16 - wynik doręczania nieznany

display_blinking
	typ: bool
	domyślna wartość: 1
	
	Określa czy powinny zostawać podświetlane osoby, które do nas
	aktualnie piszą.

display_color
	typ: liczba
	domyślna wartość: 1
	
	Wartość 0 wyłącza wyświetlanie kolorów, wartość 1 włącza. Wartość
	2 ma znaczenie tylko w interfejsie ncurses i powoduje wyświetlanie
	kolorów wszędzie poza paskiem stanu i nagłówkiem okna.

display_color_map
	typ: tekst
	domyślna wartość: "nTgGbBrR"
	
	Określa jakie kolory będą przypisane różnym atrybutom tekstu.
	Musi zawierać 8 znaków zgodnych ze spisem z pliku docs/themes.txt.
	Każdy z nich określa kolejno kolor dla:
	- brak atrybutów,
	- pogrubiony,
	- pochyły,
	- pochyły+pogrubiony,
	- podkreślony,
	- podkreślony+pogrubiony,
	- podkreślony+pochyły,
	- podkreślony+pochyły+pogrubiony.

display_crap
	typ: bool
	domyślna wartość: 1
	
	Mówi, czy w oknie rozmowy mają być wyświetlane komunikaty niezwiązane
	z rozmówcą. Jeśli jest równe 0, w oknie rozmowy są wyświetlane tylko
	wiadomości i informacje o zmianie stanu rozmówcy. 

display_day_changed
	typ: bool
	domyślna wartość: 1
	
	Określa, czy o północy w otwartych oknach ma być wpisana informacja
	o zmianie daty.

display_notify
	typ: liczba
	domyślna wartość: 1
	
	Wartość 0 powoduje ignorowanie zmian stanu znajomych, wartość
	1 powoduje wyświetlanie wszystkich zmian, wartość 2 wyświetla
	tylko zmiany z niedostępnego na dostępny i na odwrót. Większy priorytet
	ma zmienna sesyjna o tej samej nazwie (jeżeli nie równa -1).

display_sent
	typ: bool
	domyślna wartość: 1
	
	Jeśli włączone, wyświetlane są również wysyłane wiadomości. Należy
	zwrócić uwagę, że przy make_window = 2, wysłanie wiadomości utworzy
	automatycznie okienko rozmowy, a przy make_window = 1 tylko wtedy,
	gdy nie będzie żadnych wolnych okienek.

display_welcome
	typ: bool
	domyślna wartość: 1
	
	Mówi, czy ekg ma wyświetlić tekst powitalny po uruchomieniu.

emoticons
	typ: bool
	domyślna wartość: 1
	
	Uruchamia rozwijanie emotikonów w zdefiniowane teksty. Więcej
	szczegółów w pliku docs/files.txt w sekcji 5-tej.

events_delay
	typ: liczba
	domyślna wartość: 3
	
	Określa, po ilu sekundach od połączenia z serwerem zaczną działać
	zdarzenia ,,on'', dźwięki związane ze zmianami stanu i będą wyświetlane
	informacje o niedostępności osób. Chodzi o to, aby nie traktować
	początkowych informacji o stanie osób po połączeniu jako zmianę
	ich stanu.

exit_exec
	typ: tekst
	domyślna wartość: brak
	
	Polecenie, wykonywane przy zamykaniu EKG2, zaraz przed exit().
	Charakteryzuje się tym, że ,,zastępuje'' owe w tablicy procesów,
	Tym samym kod wyjścia zwracany przez EKG2 będzie wynikiem danego
	polecenia.

expert_mode
	typ: liczba
	domyślna wartość: 0
	
	Używane w różnych wersjach ekg2 do różnych diagnostyk. Zmienna bez
	większego znaczenia dla użytkownika.

history_savedups
	typ: liczba
	domyślna wartość: 1
	
	Jeśli ustawiona na 0, to wiersze pasujące do ostatniego wiersza
	historii nie są wprowadzane do listy historii.

keep_reason
	typ: liczba
	domyślna wartość: 1
	
	Jeśli włączona, komendy ,,away'', ,,back'', ,,invisible'', ,,quit''
	i ,,disconnect'' bez podanego powodu przejmą aktualny opis. Zostanie
	on wraz ze stanem zapisany bez wyraźnego wydawania komendy zapisu 
	konfiguracji. Wartość 2 powoduje zapisywanie opisu bez stanu.

last
	typ: liczba
	domyślna wartość: 0
	
	Wskazuje, czy zapisywać ostatnie wiadomości do podręcznego bufora
	(,,last_size'' musi być większe od 0). Dla 1, będzie zapisywać tylko
	last_size wszystkich wiadomości przychodzących, dla 2, last_size
	wiadomości od każdego usera. Dostępna jest jeszcze logiczna
	wartość 4, która pozwala logować wiadomości wysłane. Dostępne są
	w takim razie wartości 0, 1, 2, 5 i 6.

last_size
	typ: liczba
	domyślna wartość: 0
	
	Wskazuje, ile ma być zapisywanych wiadomości dla komendy ,,last''.

make_window
	typ: liczba
	domyślna wartość: 2
	
	Określa czy będą tworzone nowe okienka dla nowych rozmów. Dla 1 będzie
	wykorzystane pierwsze wolne okno (na którym z nikim jeszcze się nie
	rozmawia), lub tworzone nowe w przypadku braku wolnych. Dla 2
	bezwarunkowo utworzone zostanie nowe okno. Jeśli do wartości zostanie
	dodane 4, okienka nie będą tworzone dla pojedynczych wiadomości.

mesg
	typ: liczba
	domyślna wartość: 2
	
	Ustala, czy zezwalamy na wysyłanie do nas komunikatów za pomocą write,
	talk lub wall. Dla 0 nie wyrażamy na to zgody, dla 1 zezwalamy na
	pisanie na nasz terminal. W przypadku wartości 2 używane są ustawienia
	sprzed uruchomienia ekg2.

nickname
	typ: tekst
	domyślna wartość: brak
	
	Nasz nick używany w protokołach innych niż irc do wyświetlenia
	naszego /me.

query_commands
	typ: bool
	domyślna wartość: 1
	
	Możliwość wydawania długich poleceń podczas rozmowy z użytkownikiem
	bez poprzedzania ich znakiem '/'.

quit_reason
	typ: tekst
	domyślna wartość: brak
	
	Domyślny opis stanu niedostępnego, ustawiany przy wychodzeniu.

save_password
	typ: bool
	domyślna wartość: 1
	
	Określa czy hasło ma być zapisywane w pliku konfiguracyjnym. Opcja
	ta może przydać się, gdy boimy się administratora przeglądającego
	pliki użytkowników.

save_quit
	typ: liczba 
	domyślna wartość: 1
	
	Określa czy po ewentualnych zmianach przy wyjściu ma pojawiać się
	pytanie o zapisanie konfiguracji. Jeżeli 0 to konfiguracja nie jest
	zapisywana, jeżeli 1 to pojawia się pytanie, jeżeli 2 to konfiguracja
	zapisana jest bez pytania 

send_white_lines
	typ: bool
	domyślna wartość: 0
	
	Określa czy ekg2 ma wysyłać linie składające się wyłącznie z białych
	znaków. Jeżeli 0, ekg2 zignoruje wiadomości składające się wyłącznie
	z białych znaków. Jeżeli 1, ekg2 będzie wysyłało takie wiadomości.
	Włącz tę opcję, jeżeli jesteś programistą whitespace. W przeciwnym
	wypadku możesz pozostawić ją wyłączoną.

session_default
	typ: tekst
	domyślna wartość: brak
	
	Nazwa sesji, która po uruchomieniu zostanie ustawiona jako aktywna.
	Jeżeli sessions_save jest 1, to zmienna session_default jest
	automatycznie ustawiana przy wyjściu z programu.

session_locks
	typ: liczba
	domyślna wartość: 1
	
	Typ blokad sesji, używanych przez EKG2 celem uniknięcia jednoczesnego
	połączenia się dwóch kopii owego do jednej sesji. Możliwe wartości:
	
		0 - brak blokad,
	
		1 - blokady oparte o flock() (domyślne),
	
		2 - blokady oparte o istnieniu pliku (uproszczone).

sessions_save
	typ: bool
	domyślna wartość: 0
	
	Określa, czy aktualna sesja ma być ustawiona jako domyślna - przy 
	następnym uruchomieniu będzie ona ustawiona jako aktywna. Przy 
	wychodzeniu z programu pojawi się monit o zapisanie zmian.

slash_messages
	typ: bool
	domyślna wartość: 1
	
	Określa, czy wiadomości zaczynające się od ,,/'' mają być traktowane 
	w pewnych warunkach jak wiadomości. Wyłączenie tej opcji sprawia, że 
	wszystko, co zostanie wpisane w oknie rozmowy a zaczyna się od ,,/'' 
	zostanie potraktowane jak komenda.

sort_windows
	typ: bool
	domyślna wartość: 0
	
	Włączenie tej opcji spowoduje przesuwanie okien przy usunięciu
	któregoś ze środka i likwidowanie luk w numeracji. Na przykład,
	gdy mamy okna 1,2,3, to po usunięciu drugiego otrzymamy 1,2
	zamiast 1,3.

sound_app
	typ: tekst
	domyślna wartość: brak
	
	Pełna ścieżka do programu odtwarzającego pliki zdefiniowane w
	zmiennych ,,sound_{msg,chat,sysmsg}_file''. Program musi brać
	za pierwszy (i jedyny) parametr nazwę pliku. Wavplay i mpg123
	doskonale się nadają.

sound_chat_file
	typ: tekst
	domyślna wartość: brak
	
	Plik dźwiękowy odtwarzany w czasie rozmowy.

sound_mail_file
	typ: tekst
	domyślna wartość: brak
	
	Plik dźwiękowy odtwarzany po otrzymaniu nowej wiadomości e-mail.

sound_msg_file
	typ: tekst
	domyślna wartość: brak
	
	Plik dźwiękowy odtwarzany po otrzymaniu wiadomości.

sound_notify_file
	typ: tekst
	domyślna wartość: brak
	
	Plik dźwiękowy odtwarzany po zmianie stanu któregoś ze znajomych.

sound_sysmsg_file
	typ: tekst
	domyślna wartość: brak
	
	Plik dźwiękowy odtwarzany po otrzymaniu wiadomości systemowej.

speech_app
	typ: tekst
	domyślna wartość: brak
	
	Aplikacja używana do odczytywania tekstów wyświetlanych na ekranie.
	Jej ustawienie powoduje również zmianę motywu na taki, który jest
	łatwiejszy do wymówienia.

subject_prefix
	typ: tekst
	domyślna wartość: "## "
	
	Prefiks dla tematów wiadomości.

subject_reply_prefix
	typ: tekst
	domyślna wartość: "Re: "
	
	Prefiks dla tematów odpowiedzi na wiadomości.

tab_command
	typ: tekst
	domyślna wartość: "chat"
	
	Komenda, która będzie wstawiana w linii poleceń z kolejną
	dostępną (patrz zmienna ,,completion_notify'') osobą z listy
	kontaktów po wciśnięciu klawisza Tab.

theme
	typ: tekst
	domyślna wartość: brak
	
	Zawiera nazwę pliku określającego motyw.

time_deviation
	typ: liczba
	domyślna wartość: 300
	
	Określa zakres rozbieżności czasu odbieranych względem czasu
	systemowego w sekundach, który jest traktowany jako chwila
	aktualna. Ma to wpływ na wyświetlanie timestampów przy odbieranych
	wiadomościach. Jeśli czas odebranej wiadomości mieści się w +/-
	podanego zakresu, timestamp nie jest wyświetlany.

timestamp
	typ: tekst
	domyślna wartość: "\%H:\%M:\%S"
	
	W interfejsie ncurses określa format czasu wyświetlanego na
	początku każdej linii. Dokładny opis formatu zawiera strona
	manuala strftime(3). Znaki formatu należy poprzedzić znakiem
	,\' tak aby nie były traktowane jako znaki formatu (kolory, itp).

timestamp_show
	typ: bool
	domyślna wartość: 1
	
	Określa czy mamy wyświetlać timestamp, określany zmienną timestamp.

window_session_allow
	typ: liczba
	domyślna wartość: 0
	
	Określa, w jakich oknach możliwe jest przełączanie sesji (C-x):
	
		0 - tylko w oknie statusu,
	
		1 - okno statusu oraz rozmów, ale w obrębie sesji, które
	obsługują UID rozmówcy,
	
		2 - okno statusu oraz rozmów,
	
		4 - okno statusu oraz rozmów, ale nastąpi przełączenie do okna
	statusu.

windows_layout
	typ: tekst, zmienna wewnętrzna, ukryta
	
	Zawiera informacje o okienkach. Wpis każdego okna jest rozdzielony
	znakiem ,,|''. Jeśli okno nie ma przypisanej rozmowy, wpis jest
	pusty. Jeśli okno nie istnieje, wpis zawiera ,,-''.

windows_save
	typ: bool
	domyślna wartość: 0
	
	Określa, czy ustawienie okienek ma być zachowywane przy kolejnym
	uruchomieniu programu. Przy wychodzeniu z programu pojawi się 
	monit o zapisanie zmian.

